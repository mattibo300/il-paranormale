<html>
<head><title>paranormale</title>
</head>
<body>
<body bgcolor="black">
<h1><center><font color="red">Poltergeist di Enfild</font></center></h1>
<font size="12"><p><center><font color="white">Il Poltergeist di Enfield fu un presunto caso di attività paranormale avvenuto tra l'agosto 1977 e il settembre 1978 a Enfield,  è un borgo di Londra che si trova nella parte più settentrionale della città.
</center></p>
<img src="enfield.jpg"width="500"height="400">
<p><center><font color="white">I fatti si svolsero in casa di Peggy Hodgson, una donna divorziata che viveva con i suoi quattro figli (Margaret, Janet, Johnny e Billy) in una casa popolare al numero 284 di Green Street. In particolare, i fenomeni parevano ruotare intorno alla piccola Janet, che all'epoca aveva 11 anni.

Tutto ebbe inizio la sera del 30 agosto 1977, quando Janet svegliò sua madre e le disse che il suo letto sobbalzava. Peggy, credendo si trattasse di uno scherzo, non diede peso alla cosa, ma Janet e Johnny rimasero svegli per buona parte della notte. La notte successiva, il 31 agosto, Peggy venne nuovamente svegliata dai figli, i quali non riuscivano a dormire a causa di alcuni rumori. Giunta nella stanza, la donna non udì niente e invitò i figli a smetterla di giocare, ma poco dopo aver spento la luce cominciò a sentire anche lei degli strani rumori, descritti come i passi di qualcuno che trascina le pantofole. Peggy decise dunque di rimanere nella stanza per tranquillizzare Janet e Johnny. Qualche minuto dopo, una pesante cassettiera di rovere, posta in un angolo della stanza, si mosse da sola. Peggy la rimise a posto, ma questa si mosse nuovamente arrivando quasi a bloccare la porta. La donna tentò nuovamente di rimetterla a posto, ma la cassettiera non si spostò. Quasi contemporaneamente iniziarono a sentirsi dei violenti colpi alle pareti, come un incessante bussare. A quel punto una terrorizzata Peggy corse dai vicini, Vic e Peggy Nottingham, insieme ai suoi figli. Vic, un muratore, si recò a casa degli Hodgson insieme a suo figlio per controllare che non ci fossero ladri, e udì gli stessi violenti colpi alle pareti che poco prima gli aveva descritto Peggy. A quel punto venne chiamata la polizia: ad intervenire furono due agenti. Uno di loro, l'agente Carolyn Heeps, in seguito firmò una dichiarazione in cui affermò di aver visto una sedia muoversi da sola. Inoltre, entrambi i poliziotti udirono i colpi alle pareti.
</center></p></font>
<br><br><br>
<a href="index.html">TORNA ALLA HOME</a>




</body>
</head>